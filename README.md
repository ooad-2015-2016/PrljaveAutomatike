#PrljaveAutomatike

#Kino

**Članovi tima:**

1. Nađa Kovačević
2. Amar Begović
3. Emir Alagić
4. Alma Džaferović

##Opis teme

Kino je kulturno mjesto u gradu u kojem posjetitelji mogu uživati gledajući najnovije filmove,serije ili
 stare kultne filmove. Takođe posjetitelji mogu konzumirati hranu i piće. Svrha sistema je omogućavanje
 korisnicima da gledaju sadržaj po želji. Sistem treba da omogući uposlenicima da posjetitelje rasporede
u kino sale po njihovoj želji u skladu sa nultim početnim uslovima. Cijeli sistem se razvija radi lakše
organizacije, rada, rasporeda i smanjenja ljudskih resursa, odnosno manjeg utroška novca.

##Funkcionalnosti sistema

- mogućnost određivanja kapaciteta (popunjenosti) sale, u cilju rezervacije mjesta u kino sali
- mogućnost rezervacije i kupovine karata, odnosno mogućnost zauzimanja određenog mjesta u kino sali
 (što pored standardne kupovine karata uključuje i specijalne slučajeve poput rezervacija cijelih kino sala i sl.)
- mogućnost upravljanja programskim sadržajem (dodavanje filma/serije u određeno vrijeme, mijenjanje termina, i sl.)
- mogućnost upravljanja sadržajem i cijenom hrane/pića
- mogućnost dodavanja specijalnih ponuda u vidu smanjenja cijene ulaznica (studentskih, školskih,
 penzionerskih popusta, učlanjivanja u Kino Klub i sl.)

##Procesi

**Kreiranje i izmjena projekcija**

Menadžer kina je ujedno i menadžer sistema. 
Ima potpunu kontrolu nad programom i svim parametrima neke projekcije. 
Može kreirati nove projekcije, podešavati vrijeme i salu emitovanja, te cijenu projekcija.
 Takodjer, može poništiti neke od trenutno postojecih projekcija, pomjeriti vrijeme emitovanja, 
promijeniti salu i/ili cijenu.

**Prodaja karata**

Klijent po dolasku u kino na kasi kupuje kartu za neku od ponuđenih projekcija, te rezerviše salu i mjesto sjedenja.
 Ukoliko klijent ispunjava uslove (član Kino Kluba, student, penzioner,..) za neke od ponuđenih posebnih pogodnosti 
, blagajnik mu uračunava procenat popusta. Rezervacije ovakvih usluga se primaju najviše 7 dana unaprijed.

**Održavanje inventara hrane i pića**

U slučaju da je količina hrane i/ili pića pri isteku, sistem automatski šalje upozorenje menadžeru,
 koji ima mogućnost potvrde nove narudžbe (kao i određivanje njene količine). Menadžer svoju odluku prosljeđuje odgovarajućem uposleniku (onome u čijem je opisu posla da dobavlja zalihe, ako je to potrebno).

**Organizacija specijalnih događaja u kinu**

Kino nudi mogućnost iznajmljivanja cijele sale za posebne prigode (rođendani i sl.), pri čemu je rezervaciju
 neophodno obaviti bar 7 dana unaprijed.

**Učlanjenje u Kino Klub**

Sistem nudi i mogućnost dodavanja novih članova u Kino Klub, koji se obavezuju time na godišnju pretplatu 
kinu i ostvaruju posebne pogodnosti. Osim mogućnosti dodavanja novih članova, sistem dozvoljava i izmjenu 
podataka o postojećim članovima, kao i uklanjanju nekog člana iz Kino Kluba (na zahtjev člana). 
Pri tome, upravljanje ovim informacijama vrši menadžer i/ili vlasnik kina.

**Podnošenje dnevnog izvještaja rada u kinu**

Svakog dana na kraju radnog vremena, sistem automatski prosljeđuje izvještaj o dnevnom radu,
 sa svim specifikacijama o pruženim uslugama i bilo kakvim internim promjenama unutar sistema. 
Izvještaj se podnosi menadžeru i vlasniku kina. 

##Akteri

- Posjetitelj, odnosno korisnik usluga (klijent), je osoba koja ima mogućnost kupovine karata, kupovine hrane/pića, i korištenja različitih pogodnosti koje ovaj sistem nudi, ukoliko zadovoljava kriterije korištenja tih pogodnosti.

- Uposlenici (grupa ljudi koja obavlja različite procese u cilju funkcionisanja sistema): osoba zadužena za prodaju hrane/pića i karata, koja prima zahtjeve Posjetitelja, procesuira ih, i (ne)zadovoljava, zavisno od mogućnosti (slučaja); osoba zadužena za dobavljanje i dostavljanje hrane/pića, i za kontrolisanje zaliha; osoba zadužena za projekciju, itd...

- Menadžer (supervizor, onaj koji nadgleda i kontroliše proces), osoba zadužena za praćenje procesa i eventualne optimizacije i popravke na bilo koji način vezane za procese.
